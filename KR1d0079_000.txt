# -*- mode: mandoku-view -*-
#+TITLE: 三禮圖
#+DATE: 2015-09-23 09:38:41
#+PROPERTY: JUAN 0
<pb:KR1d0079_WYG_000-1a>¶
欽定四庫全書　　　　經部四¶
　三禮圖　　　　　　　禮類四(三禮縂義之屬/)¶
　　提要¶
　　　　(臣/)等謹按三禮圖四巻明劉績撰績字用熙號蘆¶
　　　　泉江夏人宏治庚戌進士官至鎮江府知府是書¶
　　　　所圖一本陸佃禮象陳祥道禮書林希亦考工¶
　　　　記解諸書而取諸博古圖者為尤多與舊圖¶
　　　　大異考漢時去古未逺車服禮器猶有存者¶
<pb:KR1d0079_WYG_000-1b>¶
　　　　鄭康成圖雖非手撰要為傳鄭學者所為阮¶
　　　　諶夏侯伏朗張鎰梁正亦皆五代前人其時¶
　　　　儒風淳實尚不以鑿空臆斷相髙聶崇義叅¶
　　　　考六本定為一家之學雖踵謬沿訛在所不¶
　　　　免而遞相祖述終有典型至宣和博古圖所¶
　　　　載大半揣摩近似强命以名其間疎漏多端¶
　　　　洪邁諸人已屢攻其失績以漢儒為妄作而¶
　　　　依據是圖殊為顛倒然所採陸陳諸家之說¶
<pb:KR1d0079_WYG_000-2a>¶
　　　　如齊子尾送女器出於魏太和中犧尊純為¶
　　　　牛形王肅據以証鳯羽婆娑之誤齊景公器¶
　　　　出晉永康中象尊純為象形劉杳據以証象¶
　　　　骨飾尊之非蒲璧刻文如蒲荏敷時穀璧如¶
　　　　粟粒其器出於宋時沈括據以正蒲形禾形¶
　　　　之謬此書並採用其說亦足以備一解至於¶
　　　　宫室制度輿輪名物凡房序堂夾之位輢較¶
　　　　賢藪之分亦皆一一分析不惟補崇義之闕¶
<pb:KR1d0079_WYG_000-2b>¶
　　　　且以拾希逸之遺其他珽荼曲植之屬増舊¶
　　　　圖所未備者又七十餘事過而存之未始非¶
　　　　兼収並蓄之義也乾隆四十六年十月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸費墀¶

