# -*- mode: mandoku-view; -*-
#+TITLE: 三禮圖
#+DATE: 2015-08-24 22:11:22.248474
#+PROPERTY: ID KR1d0079
#+PROPERTY: BASEEDITION WYG    
#+PROPERTY: JUAN 卷四
<pb:KR1d0079_WYG_004-1a>¶
欽定四庫全書¶
　三禮圖卷四¶
　　　　　　　　　　　　　明　劉績　撰¶
<pb:KR1d0079_WYG_004-2a>¶
博古圖上器髙一尺一寸七分深八寸六分口徑八寸¶
三分腹徑四寸容五升八合銘五字作祖戊尊彛又有¶
無稜者容一升六合至六升七升舊以為尊非也後一¶
器通座髙六寸一分深三寸一分徑五寸八分座長五¶
寸四分濶四寸八分容二升六合兩耳有珥作螭狀下¶
為方座雲雷之紋與䕫龍間錯按周禮六彛皆有舟古¶
二字象形則此下座正舟也鄭司農謂尊下臺若今時¶
承盤博古反非之何也又有方者¶
<pb:KR1d0079_WYG_004-3a>¶
¶
<pb:KR1d0079_WYG_004-4a>¶
¶
<pb:KR1d0079_WYG_004-5a>¶
卣博古圗通葢髙一尺二寸四分深七寸五分口徑長¶
四寸八分濶三寸六分腹徑長八寸六分濶七寸二分¶
容六升九合兩耳有提梁銘七字曰孫作且乙寶尊彛¶
又有稜如觚者又有四足者又有形方無足銘旅卣三¶
鼻可貫提容七升八合其字作卤加舉如尊加阜意又¶
有小而無耳提者作雞蜼形容八合至二升一合如觶¶
而有稜舊以為觶非也又一器腹横有五指痕捉之而¶
不墜失以為尊亦非也葢無提梁不為觚稜則為此以¶
<pb:KR1d0079_WYG_004-5b>¶
執¶
山尊博古圖髙九寸深七寸四分口徑五寸二分腹徑¶
八寸二分容八升三合按古尊作　象形又作□從酋¶
從廾奉之也阜有髙意飾以雲罍為　形曰山尊以瓦¶
為之則曰大尊¶
著尊髙一尺六分深一尺三分口徑五寸腹徑九寸八¶
分容一斗七升四合脰作䕫龍蟠屈之勢腹著雲雷囬¶
旋之狀而底著地無足¶
<pb:KR1d0079_WYG_004-6a>¶
壺尊髙一尺五寸五分深一尺三寸三分口徑四寸六¶
分腹徑一尺容二斗二升有半銘五十八字唯十有六¶
年十月既生霸乙未伯太師錫伯克僕山夫伯克敢對¶
揚天佑王伯友用作朕穆考後仲尊髙克用丐眉夀無¶
疆克克其子孫永寶用享¶
<pb:KR1d0079_WYG_004-7a>¶
¶
<pb:KR1d0079_WYG_004-8a>¶
犠尊通葢七寸七分耳髙二寸濶九分深三寸四分口¶
徑一寸九分通長一尺一寸七分濶五寸容四升以口¶
為流又一器容三升三合象尊髙九寸八分耳髙一寸¶
五分濶九分深四寸五分口徑二寸二分通長一尺二¶
寸七分濶三寸八分容三升三合有提梁無銘魏太和¶
間得尊於青州其制様正與此類王肅以犧象二尊並¶
全牛象之形而鑿皆為尊則其說葢有自來矣¶
<pb:KR1d0079_WYG_004-9a>¶
¶
<pb:KR1d0079_WYG_004-10a>¶
博古圖通葢髙一尺二寸七分深九寸八分口徑三寸¶
九分腹徑八寸一分容一斗三升五合一鼻兩耳連環¶
無銘又二器皆有容至二斗八升者又有一器銘三十¶
七字惟六月初吉丁亥召仲丁父自作壺用祀用饗多¶
福滂用蘄眉夀萬年無疆子子孫孫永寶是尚小篆壺¶
字壺上為葢中為耳下為足正皆象形而此　字其省¶
文更竒體類大篆是器耳為饕餮紋結蟲獸此周器之¶
重大完好者也方壺髙一尺六寸八分深一尺四寸八¶
<pb:KR1d0079_WYG_004-10b>¶
分口徑長五寸四分濶四寸三分腹徑長八寸八分濶¶
六寸五分容三斗二升二合按簞食壺漿淮南作瓢漿¶
壺瓠也說文壺昆吾尊也象形爾雅康瓠謂之甈莊子¶
大瓠慮以為尊則其制可知矣燕禮大射卿大夫皆方¶
壺士旅皆圓壺小而加流則為瓶矣若加耳如筒於兩¶
旁亦有斚意舊以為貫耳壺銘㪉姬作寶彛容五升四¶
合大至容九升凡壺有鼻者欲加三繩則提而可逺行¶
先儒以鼻為流非也¶
<pb:KR1d0079_WYG_004-11a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-11b>¶
博古圖髙六寸八分深五寸口徑一尺八分腹徑一尺¶
一分容一斗七合足腹及頸間皆作䕫龍狀間以雷紋¶
於兩旁又飾以連珠周之脰足對峙有方竅不識為何¶
用按罍無耳鼻則足間有兩竅可以繩貫之而舉也有¶
容八升至一斗二升者舊以為彛非也又有一器髙二¶
尺三寸深一尺八寸一分口徑一尺九寸八分腹徑一¶
尺二寸九分足徑一尺一寸一分容七斗四升有半又¶
有為稜四起而上立鳳中間又為四獸各頂一角容二¶
<pb:KR1d0079_WYG_004-12a>¶
石一斗七升爾雅云彛卣罍器也小罍謂之坎注罍形¶
似壺大者受一觓詩我姑酌彼金罍韓詩謂天子罍以¶
玉諸侯大夫以金士以梓毛氏謂人君黄金罍則指諸¶
侯許慎曰罍龜目尊以木為之謂金飾龜目則或銅或¶
梓可知矣陳氏曰有汙尊然後有瓦大有瓦大然後有¶
山罍或作儡按山罍刻雷紋於尊上作山形也其名亦¶
取此為文畾古雷省¶
按彛盛鬱鬯極小卣盛秬鬯亦小爾雅卣中尊是也尊¶
<pb:KR1d0079_WYG_004-12b>¶
盛五齊則稍大矣壺罍盛醴三酒壺又大而罍極大矣¶
以其常用曰彛奉而髙之曰尊故祭器皆銘曰寶尊彛¶
非謂形似也如卣簋獻角益皆銘作從彛類周禮鬯人¶
掌共秬鬯而飾之凡祭祀社壝用大罍禜門用瓢齎廟¶
用修凡山川四方用蜃凡祼事用概凡疈事用散社壝¶
圜丘方澤也大罍瓦大尊也禜如魯大水用牲于社于¶
門類瓢齎以匏為尊也二者皆反古意修謂金玉飾之¶
也如前所云蜃以大蛤飾之所謂珧也即令之螺鈿器¶
<pb:KR1d0079_WYG_004-13a>¶
概謂為觚稜散則無飾雜而下者也猶大夫方壺士圓¶
壺意先王制器近取諸身逺取諸物或肖其形或刻其¶
象六象鳧尊匏尊外或為鳥獸首於耳鼻足腹或為黄¶
目乳於身或為耳於旁凡此皆肖其形者也為虎蜼雞¶
鳥象魚龍蠆兕類或為人形皆刻其象者也其饕餮則¶
為二目鼻吻䕫龍則如帶蟠屈風紋欹斜雷囬雲轉蟬¶
紋垂花皆如　而下垂以相錯間者也其作器因受爵¶
則為　　　　皆爵形也錫具則為　形車芾則為¶
<pb:KR1d0079_WYG_004-13b>¶
　或　　錫田則銘　或　形錫位則銘　或　形古¶
室字也錫官則銘　古官字也錫國則為亞形作州牧¶
則銘　作伯則銘　王伯作寶齊錫卣則銘　或追賜¶
弓矢鈇鉞則各為其形持㦸刀戈等則因征伐而獲所¶
有作器也冊命則銘　朝見則銘　周禮所謂一命受¶
職再命受服三命受位四命受器五命受則六命賜官¶
七命賜國八命作牧九命作伯韓詩外傳曰諸侯之有¶
徳天子錫之一錫車馬再錫衣服三錫虎賁四錫樂器¶
<pb:KR1d0079_WYG_004-14a>¶
五錫納陛六錫朱户七錫弓矢八錫鈇鉞九錫秬鬯是¶
也依世次而為子孫父祖或字或否其自作者則銘爻¶
即世子或銘自作其餘以類而推則數千年制器之義¶
可一貫矣沈括云如□者古雲字也象雲氣之形如回¶
者雷字也古文□為雷象旋轉之聲其銅罍之飾皆一¶
入一回相間乃所謂雲雷之象也今漢書罍字□葢古¶
人以此飾罍後世自失傳耳吕氏春秋曰周鼎著饕餮¶
有首無身食人未咽害及其身春秋傳縉雲氏有不才¶
<pb:KR1d0079_WYG_004-14b>¶
子貪于飲食冒于貨賄天下之民謂之饕餮古者鑄鼎¶
以知神姦鼎有此象葢著飲食之戒博古圖云尊說文¶
酒器也從酋廾以奉之今尊旁如□乃阜字葢取髙大¶
之意彛說文云宗廟常器也從系系綦也廾持米器中¶
實也□聲今彛其首作□者乃□也其左作㸃者象米¶
形也右作□者系也下作艸者廾也旋雲者所以象其¶
觸石而出故古文雲為□以見回轉之形或作垂雲者¶
將以見不崇朝而雨故小篆雲為雲以顯雨施之意至¶
<pb:KR1d0079_WYG_004-15a>¶
於雷則或有以□為象者故古文益之為□或有以□¶
為象者故古文益之為□即此考之則制字者未嘗不¶
觀象察形以寓於字畫之間也¶
<pb:KR1d0079_WYG_004-16a>¶
¶
<pb:KR1d0079_WYG_004-17a>¶
&KR4502;小罌也燕禮君尊瓦大兩有冪用綌若禮記門外¶
缶門内壺君尊瓦甒則即一物比壺小矣所謂泰有虞¶
氏之尊也周禮作大尊舊圖受五斗口徑一尺脰髙二¶
寸中寛下直上銳平底方言云㼚(音/罔)瓭(都感/反)□(音/武)□(音/由)¶
㽀(音/鄭)㼻(胙江/反)甀(度睡/反)瓮瓿(音/部)甊(洛口/反)㽈(魚記/反)&KR1125;(於庚/反)靈桂¶
之郊謂之㼚其小者謂之瓭周魏之間謂之□(今江東東/呼甖為為)¶
(□/字)秦之舊都謂之㽀淮汝之間謂之□江湘之間謂之¶
㼻自闗而西晉之舊都河汾之間其大者謂之甀其中¶
<pb:KR1d0079_WYG_004-17b>¶
者謂之瓿甊自闗而東趙魏之郊謂之瓮或謂之&KR1125;東¶
齊海岱之間謂之㽈&KR1125;其通語也少牢尊兩甒云乃啓¶
二尊之㑹冪于棜上加二勺於二尊覆之南則大夫以¶
下用棜禁矣¶
<pb:KR1d0079_WYG_004-18a>¶
¶
<pb:KR1d0079_WYG_004-19a>¶
瓿即瓮以具漿醢臡蟲博古有蟠虬二瓿髙九寸餘口¶
徑五寸餘腹徑一尺餘容二斗四五升是也無足有圈¶
足則罍矣方氏曰爾雅言盎謂之缶雖不言所以筭法¶
推之掬四謂之豆積之至於缶二謂之鍾則缶葢四石¶
之名也方言缶謂之瓿㼴(音/偶)其小者謂之瓶則古之盆¶
盎今之大口瓮也易鼓缶而歌莊生作鼓盆其實一也¶
天文弁星似缶古作□象形俗作缶非¶
<pb:KR1d0079_WYG_004-20a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-20b>¶
通葢髙九十一分深四寸三分口徑六寸五分腹徑九寸¶
六分容七升九合兩耳有珥三足葢與器銘共三十六字□¶
旁仲駒父作仲姜敦子子孫孫永寶用享孝又有鉞耳者¶
容二升五合又有連一舟方七寸七分髙三寸九分於下¶
者則舟非止六彛矣特牲禮盛兩敦陳于西堂藉用萑則¶
無舟者以萑藉矣士喪禮云敦啓㑹郤諸其南虞特牲皆¶
然則葢可仰於地食則以葢盛遺落公食大夫禮賓卒食¶
㑹飯食也少穻云主婦設黍稷敦皆南首徹朔奠云敦啓¶
<pb:KR1d0079_WYG_004-21a>¶
㑹面足時敦已卻㑹于南徹時不復葢豈如宰右執鐙左¶
執蓋歟則敦有首足而蓋亦然矣以左右耳分首尾如席¶
意考古圖按明堂位云有虞氏之兩敦夏后氏之四璉殷之¶
六瑚周之八簋敦簋屬也所以實黍稷上古以瓦亦謂之土¶
簋見韓非子中古始用金少牢禮主婦執金敦黍是也古敦¶
形制尚質未有耳足士喪禮所謂廢敦是也又謂之敦牟冠¶
亦象之所謂毋追夏后氏之冠今禮圖所𫝊毋追全似敦形敦¶
牟毋追聲轉耳周人以簋為祭器乃以有虞氏之敦為用器¶
<pb:KR1d0079_WYG_004-21b>¶
(士喪禮用/器兩敦)士大夫祭器則有之以文為貴則貴者用文而賤¶
者用質故士喪禮朔月奠用瓦敦虞禮特牲饋食皆有兩¶
敦黍稷少牢饋食有四敦黍稷而一金敦聘禮待鄰國之¶
卿則八簋二簠簋實黍稷簠加稻粱也公食大夫則六簋¶
二簠掌客王待諸侯上公簠十侯伯八子男六簋皆十有¶
二則天子諸侯不用敦矣周官王府若合諸侯則共珠盤¶
玉敦乃金敦而以玉飾今李氏所藏小敦其文猶有可以容玉¶
飾者葢玉敦也按少牢四敦皆金不言互文也此說非¶
<pb:KR1d0079_WYG_004-22a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-22b>¶
考古圖云二耳有四足葢有圈足䟽之髙五寸縮六寸¶
半衡五寸半容二升無名識李氏云兩獸開口有飾玉¶
處若非玉敦即瑚璉也耳為饕餮足為蚩尤亦著貪暴¶
之戒今畫本以飛獸冇肉趐者謂之蚩尤¶
<pb:KR1d0079_WYG_004-23a>¶
¶
<pb:KR1d0079_WYG_004-24a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-24b>¶
　¶
博古圖前一器銘二十二字曰叔邦父作簠用征用行¶
用從君王子子孫孫其萬年無疆髙三寸四分深二寸¶
一分口徑長一尺濶八寸一分容四升一合後有器髙¶
五寸三分耳髙一寸二分濶一寸四分深三寸口徑長¶
四寸七分濶三寸四分腹徑長五寸濶三寸六分容一¶
升六合銘曰王伯作寶齍舊以為鼎非也齍乃黍稷之¶
稱非鼎所盛也古簋有銘十字京叔作餮簋其萬夀永¶
寶用通葢髙六寸二分深三寸口徑長六寸八分濶五¶
<pb:KR1d0079_WYG_004-25a>¶
寸腹徑長七寸一分濶五寸三分容四升按方曰簠盛¶
加膳稻粱圓曰簋盛常膳黍稷說文古簋作朹則又以¶
木為之也旊(方徃/反)人為簋實一觳崇尺厚半寸唇寸則¶
髙下厚薄大小可知矣又以銅為之觳斗二升古量當¶
今四之一止三升矣大夫以上用之士用敦而已既夕¶
禮用器兩敦兩杅槃匜實杅槃中南流是也又按集古¶
錄叔髙父作煮簋其萬年子子孫孫永寶用其容四升¶
外方内圓而小堶之望之畧似龜有首有尾有足有腹¶
<pb:KR1d0079_WYG_004-25b>¶
有甲也今禮家作簋内正圓外正方刻葢正為龜形猶¶
有近也不全與古同耳考古著作縱縮五寸衡六寸九¶
分深二寸八分容三升有半底葢有銘皆十六字其形¶
羨而不方有四隅而刓之亦可謂之圖矣¶
<pb:KR1d0079_WYG_004-26a>¶
¶
<pb:KR1d0079_WYG_004-27a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-27b>¶
豆博古圖髙七寸二分深一寸一分口徑七寸四分足¶
徑五寸五分容二升通著以蟠虺三禮圗髙一尺以木¶
為之受四升口圓徑尺二寸有葢盛昌本脾析豚拍之¶
韲與蠃兎鴈之醢韭菁芹筍之菹麋臡鹿臡之屬漆赤¶
中大夫以上畫赤雲氣諸侯飾以象天子加玉飾皆謂¶
飾口足也器通葢髙六寸九分深四寸口徑五寸七分¶
容五升有半兩耳無銘以雷紋為飾下作垂花按此正¶
瓦登之制也梁阮氏云登盛清以瓦為之受十二升口¶
<pb:KR1d0079_WYG_004-28a>¶
徑尺二寸足徑八寸髙一尺四寸小身有葢似豆狀今¶
圖有二登皆容五升則正如阮氏容十二升矣以瓦為¶
之曰登以金為之曰鐙實一器也公食大夫禮大美清¶
不和實于鐙宰右執鐙左執葢由門入升自阼階盡陛¶
不升堂授公以階降出入反位後云士羞庶羞皆有大¶
葢執豆如宰爾雅木豆謂之豆竹豆謂之籩瓦豆謂之¶
登豆盛濡物籩盛乾物登物肉脯夏楬豆商玉豆周獻¶
豆楬則無飾玉則以玉飾之獻則又䟽刻之矣然豆亦¶
<pb:KR1d0079_WYG_004-28b>¶
有以瓦為之如旊人所為者¶
三禮圖籩以竹為之口有縢縁形制如豆亦受四升盛¶
棗栗桃梅菱芡脯修膴鮑糗餌之屬有巾鄉射禮脯長¶
二寸横於籩上¶
<pb:KR1d0079_WYG_004-29a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-29b>¶
　¶
博古圖髙五寸五分深一寸六分口徑七寸六分容二¶
升三合銘十字劉公作杜嬬尊鋪永寶用周身皆飾按¶
鄭氏曰豐似豆而卑方言云凡物之大皃曰豐則正鋪¶
是也爾雅&KR0891;之大者謂之柣其長者謂之閣加長則又¶
名閣矣聶氏曰坫以致爵亦以承尊若施於燕射之禮¶
則曰&KR1969;賈義云今諸經承爵之器不用本字之&KR1969;皆用¶
豐年之豐從豆為形以&KR1969;為聲也何者以其時和年豐¶
穀豆多有粢盛豐備神歆其祀人受其福也鄭注云豐¶
<pb:KR1d0079_WYG_004-30a>¶
似豆而卑都斵一木為之口圓微侈徑尺二寸其周髙¶
厚俱八分中央直者與周通髙八寸横徑八寸足髙二¶
寸下徑尺四寸漆赤中畫赤雲氣亦隨爵為飾今祭器¶
内或無此豐坫或致爵於爼上故圖之績按坫以土為¶
之非豐也¶
<pb:KR1d0079_WYG_004-31a>¶
¶
<pb:KR1d0079_WYG_004-32a>¶
按廢禁即舟古作匹象形博古圖雖有其制而皆連為¶
一周尺量之不過五六寸恐古舟不連者稍髙　玉藻¶
曰大夫側尊用棜士側尊用禁按特牲壺禁在東序後¶
云壺棜禁饌于東序南順覆兩壺焉則棜禁非二物矣¶
鄉飲酒尊兩壺於房户間斯禁有𤣥酒在西則棜即斯¶
也皆取止此意用木故從木禁則為之戒而不過意既¶
夕禮設棜於東堂下齊于坫饌于其上則髙三尺矣特¶
牲實獸於棜則所盛非止酒矣其制上有四周葢如今¶
<pb:KR1d0079_WYG_004-32b>¶
桌先儒謂長四尺廣二尺四寸局足刻為褰帷之形漆¶
其象畫青雲氣菱苕花為飾理或然也大夫與士但足¶
有髙下分耳士髙¶
<pb:KR1d0079_WYG_004-33a>¶
¶
<pb:KR1d0079_WYG_004-34a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-34b>¶
博古圖鍑髙一尺一寸六分深一尺一寸三分口徑八¶
寸六分腹徑一尺五寸五分容五斗八升重十八斤兩¶
耳連環無銘是器似金而口斂口之上且載鬲焉以此¶
熟物也體純素無紋考古圖有周陽侯家銅三習鬲鍑¶
容五斗重十八斤六兩與此形制同鋗髙四寸三分深¶
四寸一分口徑七寸四分腹徑七寸六分容六升重二¶
斤十三兩有銘在其唇曰梁山銅二斗鋗重十斤元康¶
元年造外復有一扶字按漢宣帝即位之十年乃改元¶
<pb:KR1d0079_WYG_004-35a>¶
康其扶字乃號耳如好畤鼎之用山字是也鬲髙四寸¶
深二寸四分口徑四寸容一升六合重二斤一兩銘五¶
字曰帛女作齊鬲又有兩耳如鼎或素或飾觚稜容至¶
四斗六升者按鍑中有横帶又間出小方如牙所以限¶
竈分上下也上有環所以舉也鋗無足鐺也爾雅欵足¶
曰鬲謂三足皆空與腹為一温蒸濡物於鑊熟生物於¶
火其氣易通内則鉅鑊湯以小鼎薌脯於其中使其湯¶
勿滅鼎用以蒸者也士喪禮飯用二鬲於西牆下¶
<pb:KR1d0079_WYG_004-35b>¶
用以熟物者也故有大小分家語魯有儉者瓦鬲煮食¶
祀之自謂甚美盛之土鉶之器以進孔子孔子受之欣¶
然有恱如受太牢子路曰瓦甑陋器也夫子何喜如此¶
乎故又以鬲名甑陶人為鬲實五觳厚半寸唇寸是其¶
制也方言釜自闗而西或謂之釜或謂之鍑(音/冨)鍑北燕¶
朝鮮易水之間或謂之錪(音/腆)或謂之鉼(音/餅)江淮陳楚之¶
間謂之錡(或曰三/脚釜也)或謂之鏤吴揚之間謂之鬲博雅錪¶
鉼䰙(音/蟻)鏤(盧/后)鬲鍑□(烏/髙)鐪鍪(貝/矢)鬲(短/皮)□(音/昊)錡鬴也鐈(音/橋)¶
<pb:KR1d0079_WYG_004-36a>¶
鬲鬷(上/工)鋗謂之銚鵭(音/鳥)錥(音/育)謂之銼(坐/戈)&KR1995;(立/戈)纂文曰秦¶
人以鈷錛為銼&KR1995;說文以為鍑又以鍑為大口釜按鍑¶
之小者謂之銼&KR1995;今夷之&KR1995;鑊是也大而容六斗四升¶
口微大曰釜說文以鍑為大口釜非也有三足曰錡即¶
鬲或有兩耳通俗文所謂鬴有足曰鐺是也口極大而¶
容大曰鑊口大而容小曰鋗銚杜預欲為平底釜謂於薪¶
火為省黄門郎賈彛於世祖前面折曰釜之尖下以備¶
沃洗今若平底無以去水則其制可知矣土釜曰牟言¶
<pb:KR1d0079_WYG_004-36b>¶
底尖也¶
<pb:KR1d0079_WYG_004-37a>¶
¶
<pb:KR1d0079_WYG_004-38a>¶
甑博古圖髙六寸深五寸七分口徑八寸三分耳髙二¶
寸一分濶二寸容一斗六合無銘陶人為甑實二鬴厚¶
半寸唇寸九孔爾雅鬲謂之鬵鬵鉹也方言甑自闗而¶
東謂之甗或謂之鬵(音/岑)或謂之酢餾按此甑則實之釜¶
鑊者也後世以木為之¶
甗髙一尺三寸深自口至隔六寸有半自隔至底三寸¶
口徑八寸九分耳髙二寸二分濶二寸五分容自口至¶
隔一斗一升自隔至㡳三升九合三足銘三字曰見父¶
<pb:KR1d0079_WYG_004-38b>¶
已通有饕餮雲雷飾紋又有止飾腹者容有四斗六升¶
者為器上若甑而足以炊物下若鬲而足以餁物葢兼¶
二器而有之或三足而圓或四足而方陶人為甗實二¶
鬴厚丰寸脣寸則容觓有二斗八升鄭𤣥謂無底甑言¶
其上孔通下水氣也王安石曰從唐從无鬲獻其氣甗¶
能受焉¶
<pb:KR1d0079_WYG_004-39a>¶
¶
<pb:KR1d0079_WYG_004-40a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-40b>¶
博古圖髙一尺六寸九分耳髙四寸四分濶四寸四分¶
深九寸九分口徑一尺六寸腹徑一尺七寸九分容九¶
斗五合銘五十字曰惟六年八月初吉已子史伯頵父¶
追孝于朕皇考釐仲王母乳母尊鼎用祈丐百祿眉夀¶
綰綽永命萬年無疆子子孫孫永寶用享為器耳足皆¶
素純縁之外飾以蟠䕫腹間比以鱗紋爾雅鼎絶大謂¶
之鼐圜弇上謂之鼒附耳外謂之鈛欵足者謂之鬲今¶
按有作觚稜於腹足間者銘作父已寶鬲則鬲不必皆¶
<pb:KR1d0079_WYG_004-41a>¶
欵足矣又有四足方至容一石九斗一升者皆欵足則¶
鼎亦有欵足方者矣左傳晉侯賜子産莒之二方鼎是¶
也又曰昔夏之方有徳也逺方圖物貢金九牧鑄鼎象¶
物百物而為之備使民知神姦故民入川澤山林不逢¶
不若魑魅魍魎莫能逢之用能恊于上下以承天休桀¶
有昏徳鼎遷于商載祀六百商紂暴虐鼎遷于周則九¶
鼎非祭器用器也考古圖有牛首為足鼎容一斛則三¶
禮圖謂牛鼎受一斛羊鼎受五升豕鼎受三升皆為首¶
<pb:KR1d0079_WYG_004-41b>¶
飾足必有所授矣又有用㸃為一魚形者但無腊鼎可¶
証豈各隨獸形為其飾歟古以鼎烹餁後世以鑊代之¶
但似鼎盛熟物耳考工記廟門容大扃七个闈門容小¶
扃三个扃即鉉也牛鼎大扃長三尺羊豕鼎小扃長二¶
尺其正鼎無葢止有扃冪公食大夫禮甸人陳鼎七當¶
門南面西上設扃鼎若束若編注謂以茅為之長則束¶
本短則編其中央扃貫兩耳則以此覆之陳鼎必於門¶
外舉之則去冪然後入既入則去扃然後加匕既載於¶
<pb:KR1d0079_WYG_004-42a>¶
爼則匕仍加鼎上凡鼎不鈛耳皆然鉶鼎膷鼎鈛耳則¶
有葢不用扃冪公食大夫禮衆人騰庶羞者盡階不升¶
堂授以葢降出聘禮餁一牢鼎九設于西階前陪鼎當¶
内廉東面北上上當碑南陳牛羊豕魚腊膓胃同鼎膚¶
鮮魚鮮腊設扃冪膷&KR3064;脘葢陪牛羊豕按圖云葢則陪¶
鼎無扃冪可知几鈛耳則自不能容扃矣鄭氏以膷鼎¶
有扃非也世儒無有知者¶
<pb:KR1d0079_WYG_004-43a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-43b>¶
　¶
考古圖云以黍尺校之深二寸一分徑寸有半耳髙一¶
寸容二升有黄金飾無銘識按三禮圖云鼎士以鐵為¶
之大夫以銅為之諸侯飾以白金天子飾以黄金聘禮¶
牢鼎之次有陪鼎羞鼎皆小鼎也古鼎敦之葢多以玉¶
物為飾卻而置諸地如鼎足然亦可以盛公食大夫禮¶
賓卒食㑹飯特牲饋食禮將養佐食分簋鉶皆分盛于¶
葢㑹亦葢也今按鉶古食器也墨子曰堯飯土簋啜土¶
鉶以其不用烹温故後世為之飾又有葢有葢則釴耳¶
<pb:KR1d0079_WYG_004-44a>¶
不用扃舉矣博古圖叔液自作饋鼎容五升威&KR4306;君光¶
之飼鼎容一升五合又蟠䕫平葢鼎容七升皆鈛耳又¶
宋君夫人之餗釬鼎葢字書釬金銀相著也考古圖作¶
鉶者非葢鉶可盛羮羞飯重則金銀飾而輕則否聶氏¶
曰鉶受一升兩耳三足髙二寸有葢士以鐵為之大夫¶
以上以銅為之諸侯飾以白金天子飾以黄金按鉶是¶
羮器即鉶鼎也故周禮亨人祭祀則供鉶羮而掌客注¶
云不殺則無鉶鼎又公食大夫禮注云鉶者菜和羮之¶
<pb:KR1d0079_WYG_004-44b>¶
器故䟽引下記牛以肥羊以苦豕以薇是菜和羮也以¶
鉶盛此羮故云之器然則據羮在鉶則曰鉶羮據器言¶
之則曰鉶鼎據在正鼎之後設之則謂之陪鼎據入庶¶
羞言之則謂之羞鼎其實一也今以黍寸之尺計之口¶
徑底徑并深皆六寸乃受一斗之數凡鉶有柶¶
<pb:KR1d0079_WYG_004-45a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-45b>¶
　¶
醴柶用角為之鉶柶用木為之舊圖云柶長尺㯿𫝊三¶
寸㯿音葉本又作二寸其醴柶冝為二寸曲柄長六寸¶
漆赤中及柄端聶氏曰聘禮云以柶祭醴尚㯿少牢禮¶
云以柶祭羊鉶遂以祭豕鉶又士冠禮注柶狀如匕以¶
角為之滑也今祭鉶之柶既用木亦冝如䟽匕淺深為¶
之方得挹釧芼之湆以祭之也醴柶葉又短於鉶柶今¶
按梁阮二氏不辨醴鉶二柶惟云柶圓為勺形無淺深¶
之語恐失之矣又公食大夫禮云設四鉶于豆西又曰¶
<pb:KR1d0079_WYG_004-46a>¶
扱上鉶以柶辨擩之上鉶之間祭注云扱其鉶菜也賈¶
䟽此經有四鉶而扱上鉶辨擩則柶一優賔故用一柶¶
而已少牢羞兩鉶皆有柶尸扱以柶祭羊鉶豕鉶彼為¶
祭神故冝各有柶也¶
<pb:KR1d0079_WYG_004-47a>¶
¶
<pb:KR1d0079_WYG_004-48a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-48b>¶
雜記挑以桑長三尺或曰五尺畢用桑長三尺刋其柄¶
與末舊說匕形如飯栗(音錅鄭氏/作摻同)葉長八寸博三寸理¶
或然也挑匕載牲體於爼者也又可挹湆飯黍䟽匕䟽¶
通其葉祭清者也有司徹雍人授次賔疏匕與爼受於¶
鼎西左手執但左亷縮之卻右手執匕而縮于爼上以¶
東面受於羊鼎之西司馬在羊鼎之東二手執挑匕以¶
挹湆注于疏匕若是者三尸興左執爵右取肺坐祭¶
之祭酒興右執爵次賔縮執匕爼以升若是以授尸尸¶
<pb:KR1d0079_WYG_004-49a>¶
卻手受匕柄坐祭嚌之是也少牢饋食廩人概甑甗匕¶
與敦于廪㸑則黍稷亦用匕矣特牲宗人執事先入當¶
階南面鄭氏曰畢狀如乂葢為其似畢星取名焉主人¶
親舉宗人則執畢道之既錯以畢臨匕以備失脫也凡¶
匕畢吉則用棘喪則用桑取音同也詩有饛簋飱有捄¶
棘匕捄長也¶
<pb:KR1d0079_WYG_004-50a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-50b>¶
拆脊為三正脊脡脊横脊兩胉(音/博)各三曰代脅長脅短¶
脅凡六兩肱各三曰肩曰臂曰臑(奴到/切)凡六兩股各三¶
曰脾曰肫(音/純)曰胳(音/格)凡六凡牲與腊體解時皆如此但¶
牲則兩髀以賤不升正爼耳故云十九體其豚解則止¶
殊左右肩髀而為四又兩胉一脊而為七注見禮運¶
<pb:KR1d0079_WYG_004-51a>¶
¶
<pb:KR1d0079_WYG_004-52a>¶
¶
<pb:KR1d0079_WYG_004-53a>¶
爼古作且薦牲體几也從几足有二横一其下地也少¶
牢禮腸三胃三皆及爼距中央以横木貫足如雞距然¶
陳氏謂加於上兩端非也莊子曰加肩凥于雕爼之上¶
士喪禮冇素爼則吉凶不同矣舊圖爼長二尺四寸廣¶
尺二寸髙一尺漆兩端赤中央黒按韓非子曰堯有天¶
下飯於土簋飲於土鉶其地南至交趾北至幽都東西¶
至日月之所出入者莫不賔服堯禪天下虞舜受之作¶
為食器斬山林(一/木)作而材之削鋸修之跡流漆墨其上¶
<pb:KR1d0079_WYG_004-53b>¶
輸之於宫以為食器諸侯以為益侈國之不服者十三¶
舜禪天下而傳之於禹禹作為祭器墨染其外而朱畫¶
其内縵帛為茵蔣蓆頗縁觴酌有采而樽爼有飾此彌¶
侈矣而國之不服者三十三夏后氏没殷人受之作為¶
大輅而建九旒食器雕琢觴酌刻鏤四壁堊墀茵蓆雕¶
文此彌侈矣而國之不服者五十三¶
<pb:KR1d0079_WYG_004-54a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-54b>¶
考古圖髙五寸八分深四寸徑五寸三分容三升四合¶
銘十四字伯玉斆作寶盉其萬年子孫永寶用又有變¶
提梁於上如今茶壺然玉藻云凡齊執之以右居之於¶
左則盉乃盛齊者也博古云盉盛五味之器其制度與¶
施設不見於經惟說文以為從皿從禾為調味之器王¶
安石以為和如禾則從禾者葢取和之意耳且鼎以大¶
烹資此以薦其味也鬵以嘗餁資此以可於口也雖然¶
言其器則出其口以盛物者皆皿也惟中而不盈則為¶
<pb:KR1d0079_WYG_004-55a>¶
盅盈而多得則為盈合而口斂則為盒臼水以澡則為¶
盥凡制字寓意如此則盉之從禾豈無意哉今考其器¶
或三足而奇或四足而耦或腹圜而匾或自足而上分¶
體如股膊有鋬以提有葢以覆有流以注其欵識或謂¶
之彛則以法所寓也或謂之尊則以器可尊也或謂之¶
卣則又以其至和之所在也¶
<pb:KR1d0079_WYG_004-56a>¶
¶
<pb:KR1d0079_WYG_004-57a>¶
前一器髙五寸有半徑七寸有半容四升有半葢銘邛¶
仲之孫伯戔自作饋□永寶用之李氏曰饋滌飯也瓿¶
甂也大口而卑用食又皿部有盫(烏合/切)覆葢也徐鉉謂¶
今俗作□非是細詳□字音頭酉足而加於皿定非瓿¶
字乃是饋盫以捧連湯飯而加覆葢耳商末器以字非¶
模範中來故也後一器博古云通葢髙四寸九分耳圜¶
徑九分深二寸六分口徑六寸一分腹徑七寸容三升¶
二合三足無銘是器匾淺若瓿以環為耳葢與器各以¶
<pb:KR1d0079_WYG_004-57b>¶
三膊為足葢又貫之三牙可以脗合耳又以乳形分布¶
蟠虺之間按此正盫也有三牙上下合則正取合意舊¶
以為鼎非也其制恐取合卣在皿上按□字中似廹乃¶
古卣字¶
<pb:KR1d0079_WYG_004-58a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-58b>¶
髙七寸七分深三寸四分口徑長六寸三分濶二寸七¶
分容一升有半有流有鋬圈足銘四字曰啓作寶彛又¶
有為稜飾者大至四升有四足又有極小者容一合銘¶
二十字作司冦彛用遣用歸維之百寮雩之四方永之¶
佑福恐是盛水硯滴然漢金銀錯鼒小容斗合有葢舊¶
以為玩器亦不知是否¶
<pb:KR1d0079_WYG_004-59a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-59b>¶
髙四寸五分深一寸八分口徑一尺四寸三分耳髙二¶
寸二分濶二寸八分容一斗三足為獸形銘十七字齊¶
侯作楚姬寶盤其萬年子子孫孫永寶用考古圖有一¶
盤徑尺深二寸圈足髙寸半銘三十三字惟正月初吉¶
丁亥卭仲之孫伯戔自作頮盤用蘄眉夀萬年無疆子¶
子孫孫永寶用之¶
<pb:KR1d0079_WYG_004-60a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-60b>¶
髙五寸一分深三寸一分口徑一尺四寸足徑六寸三¶
分容九升二合無銘中飾一龜而三魚環之足間有三¶
竅可以為繚絡之地又一器如之少髙但中龜又負一¶
小龜于背¶
按匜盛水之器又可盛酒漿古者尊者盥則一人奉匜¶
水一人奉盤臨時則沃盥若衆盥則以罍盛水於洗東¶
臨時以枓挹水於洗不止盥手而又洗爵故曰洗公食¶
大夫禮設洗如饗小臣具槃匜在東堂下士虞禮凶祭¶
<pb:KR1d0079_WYG_004-61a>¶
故設洗于西階西南水在洗西篚在東然尸之匜水錯¶
于盤中南流在西階之南簟巾在其東事神故也若吉¶
祭則特牲設洗在阼階東南尸盥實于槃中簟巾在門¶
内之右少牢司宫設罍水于洗東有枓設篚于洗西南¶
肆小祝設槃匜與簟巾于西階東是也鄭賈孔宋以洗¶
為盛水之器以匜為盥手皆非也¶
<pb:KR1d0079_WYG_004-62a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-62b>¶
髙六寸二分深六寸口徑一尺一寸九分兩耳各長二¶
寸二分各濶二寸容一斗五升銘十七字伯索史作季¶
姜寶盂其萬年子子孫孫永用是器圜而銳其底非執¶
不能定也考古圖云按說文盂飯器也玉藻浴出杅履¶
蒯席浴器亦曰杅則大小不一也荀子曰槃圓而水圓¶
盂方而水方方圓不一也方言盂宋楚魏之間或謂之¶
盌(烏管/反)盌謂之盂或謂之銚銳(謡/語)盌謂之擢盂謂之柯¶
(轉相釋者/廣異語也)海岱東齊北燕之間或謂之□(書/卷)¶
<pb:KR1d0079_WYG_004-63a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-63b>¶
舊圖篚以竹為之長三尺廣一尺深六寸足髙三寸如¶
今小車笭按篚實五爵勺柶又可以實五幣觚髙有尺¶
餘則舊圖大抵葢言其小者耳又名筐詩承筐是將書¶
篚厥𤣥黄肆師大朝覲佐儐共設匪罋公食大夫禮云¶
豆實實于罋簋實實于篚則篚筐即一物明矣但有小¶
大之分采桑懿筐摽梅傾筐皆小者也聘禮凡餼大夫¶
黍粱稷筐五斛此大者也若縢之可籥置書衣服曰篋¶
笥又名曰笈莊子曰胠篋者唯恐扃鐍緘縢之不固¶
<pb:KR1d0079_WYG_004-64a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-64b>¶
說文筥筲也方言曰䇶陳楚宋魏之間謂之筲或謂之¶
籯(遺子黄/金滿)自闗而西謂之桶棇(今俗亦通呼小籠/為桶棇蘇勇反)詩維¶
筐及筥皆言其短小者也聘禮米百筥筥半觓言其大¶
者也簞食之簞亦如之左傳吴王以一簞珠問趙孟士¶
喪禮實櫛于簞士虞特牲少牢盥以簞巾又可盛他物¶
矣陳氏曰昏禮婦執笲棗栗以見舅又執笲腵修以見¶
姑舅姑沒則執笲菜以見廟聘禮釋幣卷幣實于笲以¶
埋士喪禮具三實以笲沐浴巾盛以笲昏禮記曰笲緇¶
<pb:KR1d0079_WYG_004-65a>¶
被纁裏加于橋鄭氏曰笲竹器而衣者其形蓋如今之¶
筥&KR3691;蘆(音虚/盧)此以漢制況之也舊圗笲弇上於理或然¶
音煩或讀如皮弁之弁以繒衣之容一斗¶
<pb:KR1d0079_WYG_004-66a>¶
¶
<pb:KR1d0079_WYG_004-67a>¶
曲薄也植槌也縣曲於植以養蚕也方言簿宋魏陳楚¶
江淮之間謂之䒼或謂之麴自闗而西謂之薄南楚謂¶
之蓬薄　槌宋魏陳楚江淮之間謂之植自闗而西謂¶
之槌齊謂之样(音/陽)其横闗西曰㮳(音朕亦名/校音交)宋魏陳楚¶
江淮之間謂之㯂(音/帶)齊鄭謂之持(丁革/反)所以縣帶闗西¶
謂之䌞(力冉/反)齊海岱之間謂之□(相主/反)宋魏陳楚江淮¶
之間謂之擐(擐/甲)或謂之環¶
<pb:KR1d0079_WYG_004-68a>¶
¶
<pb:KR1d0079_WYG_004-69a>¶
¶
<pb:KR1d0079_WYG_004-70a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-70b>¶
射禮旌各以其物無物則以白羽與朱羽糅紅長三仭¶
以鴻脰韜上尋¶
爾雅曰容謂之防如小曲屏唱射者所以自防以革為¶
之謂之乏者不欲射中此也於文反正為之¶
拾以韋為之著於左臂斂衣遂弦者也决以棘或骨為之以¶
韋為之藉有彄彄内端向掌為紐彄外端向手表有横¶
帶以紐環右大指本因沓其彄以横帶貫紐結於指外¶
所以鉤絃也朱極以韋為之著於右手三指以釋弦者也¶
<pb:KR1d0079_WYG_004-71a>¶
¶
<pb:KR1d0079_WYG_004-72a>¶
¶
<pb:KR1d0079_WYG_004-73a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-73b>¶
鄉射記鄉侯上个五尋中十尺侯道五十弓弓二寸以¶
為侯中倍中以為躬倍躬以為左右舌下舌半上舌考¶
工記梓人為侯廣與崇方參方其廣而鵠居一焉上兩¶
个與其身三下兩个半之上綱與下綱出舌尋絹寸焉¶
今據此為圖其九十弓七十弓又髙大焉詳見射義¶
周禮王大射則共虎侯熊侯豹侯設其鵠諸侯則供熊¶
侯豹侯卿夫夫則共麋侯皆設其鵠考工記張皮侯而¶
棲鵠則春以功張五采之侯則逺國屬張獸侯則王以¶
<pb:KR1d0079_WYG_004-74a>¶
息燕凡侯有三皮布獸雖不同而鵠則皆以皮為之加¶
于上以有毛生皮為之則曰皮侯葢武射専主力所謂¶
主皮是也春以功謂凡田獵以習武也詩二之日其同¶
載纉武功是也舉春則四時可知以布為侯各畫其獸¶
曰五采之侯天子畫若虎若熊若豹諸侯則畫若熊若¶
豹卿大夫則畫麋葢文射専主禮樂試之於射宫選諸¶
侯卿大夫士與祭者也以去毛之皮為侯如上畫獸曰¶
獸侯既燕則射詩所謂序賓以賢是也鄉射記凡侯天¶
<pb:KR1d0079_WYG_004-74b>¶
子熊侯白質諸侯麋侯赤質大夫布侯畫以虎豹士布¶
侯畫以鹿豕凡畫者丹質則畫地亦赤矣大夫士息燕¶
又以布矣周禮鄉大夫既獻賢能之書于王退而以鄉¶
射之禮五物詢衆庶一曰和二曰容三曰主皮四曰和¶
容五曰興舞和謂不强暴乖戾於人乃六徳之一也容¶
又能處衆不較稍能盡六行如尊賢而容衆之容主皮¶
之射必先有和容則非强猛矣和容之容如徐生善為¶
容之容雖主皮而射儀節亦可觀中禮也興舞謂以弓¶
<pb:KR1d0079_WYG_004-75a>¶
矢起舞而中樂葢禮射不主皮主皮之射者勝者又射¶
不勝者降雖以力為主而必求其對然亦不止五者則¶
先王豈専貴勇力哉先儒畫布曰正貫革為主皮舌躬¶
之謬不必詳見自破¶
<pb:KR1d0079_WYG_004-76a>¶
¶
<pb:KR1d0079_WYG_004-77a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_004-77b>¶
矢以柘若棘毋去皮取其堅且重也但有三筭長短分¶
以扶定之葢先王制禮室用几故因几以度室堂用筵¶
故因筵以度堂野外用步因步以度野投壺用指因指¶
以度籌¶
聶氏曰必三馬者投壺如射亦三馬者也三者一黨不¶
必三勝其一勝乃并馬於再勝者三馬即勝筭也别出¶
此三筭以紀勝筭謂之馬者若云技藝如此任為將帥¶
得乗馬也射與投壺皆所以習武故令同鄉射筭長尺¶
<pb:KR1d0079_WYG_004-78a>¶
四寸此云筭長尺二寸或者投壺射之細故筭益短¶
　¶
　¶
　¶
　¶
　¶
　¶
　¶
<pb:KR1d0079_WYG_004-78b>¶
　¶
　¶
　¶
　¶
　¶
　¶
　¶
　三禮圖卷四¶
