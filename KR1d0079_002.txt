# -*- mode: mandoku-view; -*-
#+TITLE: 三禮圖
#+DATE: 2015-08-24 22:11:22.205968
#+PROPERTY: ID KR1d0079
#+PROPERTY: BASEEDITION WYG    
#+PROPERTY: JUAN 卷二
<pb:KR1d0079_WYG_002-1a>¶
欽定四庫全書¶
　三禮圖卷二¶
　　　　　　　　　　　　明　劉績　撰¶
<pb:KR1d0079_WYG_002-2a>¶
¶
<pb:KR1d0079_WYG_002-3a>¶
¶
<pb:KR1d0079_WYG_002-4a>¶
¶
<pb:KR1d0079_WYG_002-5a>¶
司几筵掌五几五席之名物辨其用與其位大朝覲大¶
享射凡封國命諸侯王位設黼依依前南鄉設莞筵紛¶
純加繅席畫純加次席黼純左右玉几(鄭𤣥曰紛如綬/有文而狹者繅)¶
(席削蒲蒻展之編以五采若今合歡矣/畫謂雲氣也次席桃枝席有次列成文)祀先王昨席亦¶
如之(鄭𤣥曰昨讀曰酢謂祭祀及王受酢之席尸卒食/王酢之卒爵祝受之又酌授尸尸酢王于是席王)¶
(于户内及諸侯/致爵乃設席)諸侯祭祀席蒲筵繢純加莞席紛純右¶
彫几昨席莞筵紛純加繅席畫純(昨亦讀作酢按諸侯/祭祀乃祀先公也欲)¶
(通于他故云諸侯祭祀繢雜采也祭乃諸侯受酢乃天/子故雖同二種而以上席為下筵云凡酢席皆無几上)¶
<pb:KR1d0079_WYG_002-5b>¶
(文亦如之乃槩言惟祀先王先公有几也又按鬼神之/祭單席此祀先王有三種先公有二種也彼乃指祭天)¶
(地言/歟)筵國賓于牖前亦如之左彤几(鄭氏曰國賓諸侯/來朝孤卿大夫來)¶
(聘後言几者使不䝉如也朝者彤几聘者彤几疏云筵/諸侯與孤用莞筵繅席而卿大夫則用蒲筵萑席今總)¶
(云國賓孤卿大夫同繅/莞者廣解國賓之義)甸役則設熊席右漆几(熊席田/兵尚威)¶
(也神几右人几左乃/以䘮禮處之故右)凡䘮事設葦席右素几其柏席用¶
萑黼純諸侯則紛純每敦一几(䘮事大斂奠虞祭也柏/乃詳字訛謂小祥大祥)¶
(祭也士虞禮用素几葦席是也䘮祭仄吉席單異于吉/云祥祭天子用萑席黼純諸侯亦用萑席但下其純為)¶
(紛耳敦迫地也無筵而一席即迫地云敦如敦彼獨宿/亦在車下之敦鄭𤣥謂柏乃椁字藏椁中神坐之席敦)¶
<pb:KR1d0079_WYG_002-6a>¶
(讀為燾棺在殯則椁燾既窆則加&KR0456;皆謂覆之周禮雖/合葬及同時在殯皆異凡體實不同祭于廟同几精神)¶
(合豈其/然歟)凡吉事變几㓙事仍几(變几如徹几改筵類仍/則始終相因而不變也)¶
按蒲席老蒲最下者也以繢雜采純之書謂之底席五¶
席冣下者也繢作綴同莞席蒲秀而未老者先儒以為¶
蒲之細者是也郭璞云莞蒲一草蒲粗莞細爾雅莞苻¶
離其上蒚註云其上臺别名蒚音翮書謂之筍席指蒚¶
言紛帛也即書𤣥紛純也繅席鄭𤣥以為削蒲蒻展之¶
編以五采若今合歡席註蒻蒲下入泥白處今俗呼蒲¶
<pb:KR1d0079_WYG_002-6b>¶
白畫純畫繒縁之也書謂之豐席言其色之多也或曰¶
表裏織而厚也次席桃枝竹四寸有節者比次為¶
之書謂之篾席葢黼最貴畫次之𤣥紛又次之繢最下¶
者也故各同其席云葦長大而萑小短有粗細之異實¶
一種也今北方人皆種之猶蒲莞分粗細意爾雅葭葦¶
蒹葭葮蘆菼薍則萑即蒹也細不及指而節稀可以為¶
蒹蘆則粗大而節密矣菼即荻厚而不可為席秦風蒹¶
葭蒼蒼幽風八月萑葦則極北無荻衛風葭菼揭揭王¶
<pb:KR1d0079_WYG_002-7a>¶
風毳衣如菼葦未秀為蘆荻矣舊以萑為荻小正傳雚¶
未秀為菼葦未秀為蘆字説蘆謂之葭其小曰萑荻謂¶
之蒹其小曰葦其始生曰菼又謂之薍荻強而葭弱荻¶
髙而葭下故謂之荻菼本中赤始生末黒黒已而赤故¶
謂之菼其根旁行牽揉盤互其行無辨而又強故又謂¶
之薍皆非也蘆葦實二種薍荻菼實一種公食大夫禮¶
司宫具几與蒲筵常緇布純加萑席尋𤣥帛純上大夫¶
蒲筵加萑席其純皆如下大夫純鄉飲酒鄉射蒲筵緇¶
<pb:KR1d0079_WYG_002-7b>¶
布純葢筵席之制短不過尋八尺長不過常丈六尺中¶
者不過九尺而已禮器謂天子五重諸侯三重大夫再¶
與此不同者先儒謂書言敷重席王之次席繅席皆重¶
焉與莞筵而五諸侯繅席亦重焉與蒲筵而三理或然¶
也几筵席對言初在地者一重即謂之筵重在上者即¶
謂之席¶
<pb:KR1d0079_WYG_002-8a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-8b>¶
士之室前後薦簷曰庪居中眷柱曰棟棟庪之間曰楣¶
前楣至庪曰南堂當東室曰東堂當西室曰西堂後楣¶
至庪曰北堂前後楣下以横墻間之上皆有窓前謂¶
之南牖南墉各為户後謂之北牖北墉極邊之直墻曰¶
東序西序中之直墻曰東墉西墉為二室生居東室玉¶
藻記云君子之居恒當户寢恒東首惟東室之奥當戸¶
齋與死則居此室大斂朝夕奠俱于西室以賓事之也¶
䘮禮云燕養饋羞湯沐之饌如他日朔月若薦新則不¶
<pb:KR1d0079_WYG_002-9a>¶
饋于下室則以東室為下室猶射禮左物在東右物在¶
西以左物為下物意莊生謂原憲環堵之室茨以生草¶
蓬户不完桑以為樞而甕牖二室褐以為塞上漏下濕¶
匡坐而絃是也其中一間棟下以墻間之為門二户左¶
曰東户右曰西户非如二室户止一扇矣其内曰東房¶
西房按内則曰妻抱子出自房當楣立則房不在楣下¶
明矣先儒以大夫士東房西室天子諸侯西室之西又¶
有房非也天文房星兩咸夾罰似房狀其形可知矣無¶
<pb:KR1d0079_WYG_002-9b>¶
室曰序射禮序則物當棟堂則曰當楣序則鈎楹内堂¶
則由楹外皆指庪下之楹也其制上下皆同但架數深¶
淺異耳庶人三架士大夫五架爾雅桷直而遂謂之閲¶
直不受檐謂之交直而遂則止一桷為檐耳乃三架屋¶
直不受檐則二桷相接乃五架屋以是差之諸侯七架¶
天子九架矣檐謂之滴説文齊名屋聨檐謂之儋楚謂¶
之梠釋名檐接也接屋前後也梠旅也連旅之或謂之¶
櫋櫋緜也連緜欀頭使平也上入曰雀頭形似爵也爾¶
<pb:KR1d0079_WYG_002-10a>¶
雅西南隅謂之奥西北隅謂之屋漏東北隅謂之宧(音/夷)¶
東南隅謂之穾(音/要)士䘮禮奠于西室朔月掃室聚諸穾¶
則四隅皆指家而言即室也周語民無縣耜野無奥草¶
深也屋漏即中霤也¶
<pb:KR1d0079_WYG_002-11a>¶
¶
<pb:KR1d0079_WYG_002-12a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-12b>¶
踵承軫者也圍七寸七十五分寸之五十一即輈之末¶
伏兎一名轐又名車庪考工記六尺六寸之車軹髙三¶
尺有三寸加軫與轐為四尺也則伏兎與軫共七寸也¶
兩端伏兎中有輈三處載軫車以下遞減十半輢後為¶
隧深四尺四寸輿下有三面材名正其前空二尺二寸¶
名范載兵器¶
輈軓前十尺與隧四尺四寸長凡丈四尺四寸前項持¶
衡後踵承軫良輈環灂自伏兎不至軓七寸軓中有灂¶
<pb:KR1d0079_WYG_002-13a>¶
謂之國輈註環謂圻鄂如環詩五楘梁輈輈頸圍九寸¶
十五分寸之九詩錯衡則有采飾輈縱而衡横於上若¶
梁曰梁輈在下兩邊又馬頸者曰&KR1687;(音/鈎)左傳射兩鉤而¶
還説文轅端持衡曰軛軛下曲曰軥軛軥曰䡣(呼/昆)¶
車人為車輪崇車廣衡長參如一謂之參稱參分車廣¶
去一以為隧參分其隧一在前二在後以揉其式以其¶
廣之半為之式崇以其隧之半為之較崇六分其廣以¶
一為之軫圍參分軫圍去一以為式圍參分式圍去一¶
<pb:KR1d0079_WYG_002-13b>¶
以為較圍參分較圍去一以為軹圍參分軹圍去一以¶
為轛圍¶
輪人為葢達常圍三寸桯圍倍之六寸信其桯圍以為¶
部廣部廣六寸部長二尺桯長倍之四尺者二(杠長八/尺加逹)¶
(長二尺則/葢髙一丈)十分寸之一謂之枚(枚一/分)部尊一枚(葢斗上/隆髙者)¶
(一/分)弓鑿廣四枚鑿上二枚鑿下四枚(廣大/也)鑿深二寸有¶
半下直二枚鑿端一枚(鑿深對為五寸是以不傷達常/也下直二枚者鑿空下正而上)¶
(低二分也其弓菑則撓之平剡其下二分而/内之欲令葢之尊終平不䝉撓也端内題也)弓長六尺¶
<pb:KR1d0079_WYG_002-14a>¶
謂之庇軹五尺謂之庇輪四尺謂之庇軫三分弓長而¶
揉其一參分其股圍去一以為蚤圍參分弓長以其一¶
為之尊上欲尊而宇欲卑上尊而宇卑則吐水疾而霤¶
逺¶
<pb:KR1d0079_WYG_002-15a>¶
¶
<pb:KR1d0079_WYG_002-16a>¶
周禮服車五乗孤乗夏篆卿乗夏縵大夫乗墨車士乗¶
棧車庶人乗役車詩簟茀朱鞹又曰鞹鞃淺幭爾雅輿¶
革前謂之艱後謂之茀竹前謂之禦後謂之蔽凡車皆¶
以革鞔之而朱漆從周所尚也或雕入或篆起畫為飾¶
故曰舟漆雕幾之美又謂之下者言其上之飾五乗備¶
也惟夏縵則畫而不篆無雕幾故曰無文墨車則墨漆¶
之而不畫棧車則不輓而弇上故曰飾車欲侈棧車欲¶
弇玉路金路以金玉象各飾其末也猶夏意革路畫之¶
<pb:KR1d0079_WYG_002-16b>¶
而已即縵車也木路亦不輓但不弇上異于棧車耳前¶
則以幦覆之左右則以簟茀蔽之婦人則以翟茀耳凡¶
有所敬則撫式故加幦焉其純曰植以存毛去毛分吉¶
凶文質焉兵車則無幦以革衛之左右亦然爾雅所謂¶
艱茀也韻書云車上竹席障塵者前曰藩後曰箳旁曰¶
輸總曰笰通作屏星鄭𤣥謂夏篆五采畫轂約也夏縵¶
亦五采畫無瑑爾墨車不畫也棧車不革輓而漆之役¶
車方箱可載任器以供役但舉轂可見者而言猶詩約¶
<pb:KR1d0079_WYG_002-17a>¶
軧錯衡意其實輢軫皆然¶
<pb:KR1d0079_WYG_002-18a>¶
¶
<pb:KR1d0079_WYG_002-19a>¶
王之五路一曰玉路錫樊纓十有再就建太常十有二¶
斿以祀金路鈎樊纓九就建大旂以賓同姓以封象路¶
朱樊纓七就建大赤以朝異姓以封革路龍勒條纓五¶
就建大白以即戎以封四衛木路前樊鵠纓建大麾以¶
田以封蕃國春秋傳曰晉車七百乗韅靷鞅靽註駕具¶
在背曰韅在胷曰靷在腹曰鞅在後曰靽葢衡下止容¶
二服馬駕衡在背為韅即著腋皮也然馬前進則韅後¶
脱故鞅在膺所以制韅使不後脱是韅自背至腹鞅則¶
<pb:KR1d0079_WYG_002-19b>¶
邪繫于膺亦名纓如婦人之褘謂之纓纓緌也意禮家¶
説曰纓當胷以削革為之是也説文頸靻也註云在腹¶
非左傳齊侯駕太子抽劍斷鞅乃止凡駕兩服之鞅為¶
要也鞶馬大帶即纓下垂者先儒謂纓在膺前如索帬¶
正釋樊字春秋傳曰鞶厲斿纓昭具數也厲如垂帶而¶
厲之厲右列同言其鞶之垂列也又衛人請曲縣繁纓¶
以朝則士以下有纓無鞶通作繁與樊同葢鞶可减而¶
纓不可減也五采成行列為就先儒謂鞶及纓皆以五¶
<pb:KR1d0079_WYG_002-20a>¶
色罽飾之葢如人之率帶以采縫辟積意革路尚武不¶
文無樊其纓狹故曰條猶䘮冠條屬及轡亦名條之條¶
木路裁毛皮為之曰前樊始不緶而尺吉矣鄭氏謂前¶
讀為緇翦之翦是也以革本色為纓曰鵠纓淡黄如鵠¶
也淺樊鵠纓則始無就飾矣驂馬之脊不當于衡别為¶
二靷以引軸由前陰板之下而出為環以續繫之詩陰¶
靷鋈續是也前繋驂馬之膺邪連于脊有鈎以結之曰¶
鈎膺刻金為飾曰鏤膺衡下又服馬頸曰軥故此及驂¶
<pb:KR1d0079_WYG_002-20b>¶
馬頸亦曰鈎然馬退後則靷前墮故絆在後所以制靷¶
使不前墮也絡馬首曰羈額上當顱如月形曰月題莊¶
子加之以衡扼齊之以月題其上鈴曰錫左傳錫鸞和¶
鈴昭其聲也詩鏤錫鄭氏曰眉上曰錫馬面當盧刻金¶
為之説文作錫是也馬口中曰銜又名橛莊子曰前有¶
橛勒之患而後有鞭筴之威銜兩旁曰鑣爾雅鑣謂之¶
钀(魚列/反)一名排沬一名扇汗以朱纒曰朱幩轡纒於此¶
而垂其末曰革爾雅轡首謂之革詩□革冲冲□革有¶
<pb:KR1d0079_WYG_002-21a>¶
轡然轡緶皮為之故曰執轡如組六轡如絲言其柔也¶
以鞚馬名䩓以繋馬名絏檀弓執羈靮左傳負羈絏以從¶
是也古者行皆乗車故於馬駕車制詳非後世専乗馬¶
而已玉路錫即有虞氏鸞車也則非徒馬有鈴車軾亦¶
有鈴矣金路鉤即夏后氏鈎車也驂馬為靷始有鈎賈¶
氏曰驂馬别有鈎鬲引車左傳良夫乗中甸兩牡先儒¶
謂四馬為上乗兩馬為中乗孟子亦云一車兩馬豈夏¶
后氏始添驂馬歟干旄疏云夏駕兩謂之麗殷益一騑¶
<pb:KR1d0079_WYG_002-21b>¶
謂之驂周又益一騑謂之駟按黄帝時已服牛乗馬則¶
兩馬在夏前矣傳又云趙旃以其良馬二濟其兄與叔¶
父以他馬反遇敵不能去棄車而走林則兵車亦有兩¶
馬者也司馬法戎車夏后氏曰鈎車先正也殷曰寅車¶
先疾也周曰元戎先良也但不知在車鈎指何物鄭氏¶
謂馬婁頷有鈎亦以金為之則鈎在羈前有錫後有鈎¶
旁有朱鑣下加御即名勒矣但于鈎膺不合韓非子曰¶
馬欲進則鈎飭禁之欲退則錯錣貫之馬因旁出則鈎¶
<pb:KR1d0079_WYG_002-22a>¶
當如前説象路朱即周乗路也朱周所尚色幩赤而車¶
亦赤也詩路車有奭是也革路龍勒龍古龎通雜色不¶
純也上公用龍之龍兵車故馬加銜先儒謂無銜曰羈¶
有銜曰勒鄭氏曰龍駹也以白黒飾韋雜色為勒是也¶
顧命作綴路綴雜色也則車亦駹矣士䘮禮纓轡其勒¶
縣于衡則凡車非上路皆有銜木路即殷路也周尚文¶
文極則反本故次于後不輓以革仍木本色故不言色¶
而止言前樊鵠纓象路朱則金玉路皆朱矣上得以兼¶
<pb:KR1d0079_WYG_002-22b>¶
下下不得以兼上餘俱倣此王后之五路重翟錫面朱¶
總厭翟勒面繢總安車雕面鷖總皆有容葢翟車貝面¶
組總有握輦車組輓有翣羽葢鄭氏曰重翟重翟雉之¶
羽也厭翟次其羽使相迫也勒面謂以如王龍勒之韋¶
為當面飾也雕者畫之不龍其韋安車坐乗車凡婦人¶
車皆坐乗鄭司農曰鷖總者青黒色以繒為之總著馬¶
勒直兩耳與兩鑣容謂幨車山東謂之裳帷或曰幢容¶
鄭𤣥曰葢如今小車葢也皆有容有葢則重翟厭翟皆¶
<pb:KR1d0079_WYG_002-23a>¶
謂蔽也重翟后從王祭祀所乗厭翟后從王賓饗諸侯¶
所乗安車無蔽后朝見于王所乗謂去飾也詩國風碩¶
人翟茀以朝謂諸侯夫人始來乗翟蔽之車朝見于君¶
盛之也此翟蔽葢厭翟也然則王后始來乗重翟乎翟¶
車不重不厭以翟飾車之側耳貝面貝飾勒之當面也¶
有幄則此無葢矣如今軿車是也后所乗以出桑輦車¶
不言飾后居宫中從容所乗但漆之而已為輇輪人輓¶
之以行有翣所以禦風塵以羽作小葢為翳日也按鄭¶
<pb:KR1d0079_WYG_002-23b>¶
氏以總為羈之直者上文面既指羈言則總當為轡矣¶
后云組總則婦人之轡皆織絲矣猶男鞶革女鞶絲意¶
朱正色最上繢雜采次之鷖青黒間色最下組總則但¶
織絲無色也組輓則以人輓之非馬矣重翟錫面朱總¶
同王之玉路勒面同王之革路雕面如丹漆雕幾之雕文¶
而有迹猶孤之夏篆也貝面如書厥篚織貝詩成是貝¶
錦意言其文猶卿之夏縵也後世遂訛而用珂非也輦¶
車無馬故不言面葢婦人質而少文重翟從王祭祀賓¶
<pb:KR1d0079_WYG_002-24a>¶
客所乗有事則乗厭翟如姜女從太王遷都類無事則¶
乗安車如出桑類厭猶厭冠之厭降殺厭帖也兼國中¶
野外故云皆有容葢以别之翟車即翟茀車也國中所¶
乗無容葢故云有幄輦車宫中所乗無幄故云有翣羽¶
葢¶
<pb:KR1d0079_WYG_002-25a>¶
¶
<pb:KR1d0079_WYG_002-26a>¶
¶
<pb:KR1d0079_WYG_002-27a>¶
¶
<pb:KR1d0079_WYG_002-28a>¶
¶
<pb:KR1d0079_WYG_002-29a>¶
¶
<pb:KR1d0079_WYG_002-30a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-30b>¶
有虞氏綏以旄牛尾注于竿首無驂旒其竿木本色武¶
王右秉白旄以麾其色亦白矣或曰虞旄同夏尚黒殷¶
旄白云武王未改服色仍殷禮¶
夏后氏綢練之以帛韜杠設緇廣充幅長八尺曰旐加¶
鈴于旄曰旂檀弓云綢練設旐夏也¶
殷崇牙湯以武興于旐旁刻繒如鋸齒為崇牙即斾郭¶
璞所謂帛續旐末為燕尾者是也杠旐皆白故曰大白¶
從殷正色無飾其杠仍練綢之周璧翣以采羽注下加¶
<pb:KR1d0079_WYG_002-31a>¶
璧懸翣墜之其旄鈴則飾杠首而不注下所謂以旄牛¶
尾為之綴於橦上周葢兼三代損益也大赤即通帛白¶
旜葢杠旐斿斾皆纁故曰大赤從周正色無飾春秋傳¶
綪茷旃旌是也其斾各隨命數亦曰斿爾雅因章曰旃¶
謂杠同旗色也故杠亦可名旃孟子招虞人以皮冠庶¶
人以旃士以旂大夫以旌葢旃則帷杠旂則建旄鈴旌¶
則又加柝羽矣傳曰亡大斾之左旃説文旃旗曲柄也¶
從于丹聲所以旃表士衆猶言甄也覲禮天子乗龍載¶
<pb:KR1d0079_WYG_002-31b>¶
大旂日月升龍降龍穆天子傳曰天子葬盛姬建日月¶
七星曲禮招摇在上則畫日月北斗於交龍驂上矣飾¶
以組維以縷詩素絲紕之組之祝之則邊皆飾組以縷¶
維之矣其屬于杠亦然以竹為弓而衣之横以縿首以¶
張幅曰弧䪅旂亦有之考工記弧旌枉矢以象弧也妖¶
星有枉矢蛇竹有毛目蒼黒長數尺葢指旌之垂動也¶
凡旗文事則建旞武事則建旌通名曰綏其旌則俱有¶
而旂則加鈴焉爾雅注旄首曰旌有鈴曰旂舊圖旂首¶
<pb:KR1d0079_WYG_002-32a>¶
為金龍頭唐志云銜結綬及鈴綏¶
士䘮禮為銘各以其物亡則以緇長半幅䞓末長終幅¶
廣三寸書銘于末則縿上緇下纁矣故云雜帛曰物射¶
禮無物則以白羽與朱羽操杠長三仭以鴻脰韜上二¶
尋則韜杠用鳥革爾雅錯革鳥曰旟先儒但知鳥隼為¶
旟而不知亦因之得名故誤釋¶
按詩彼旟旐斯胡不斾斾又曰織文鳥章白斾央央旂¶
旐央央悠悠斾旌則旗旂旟旐之斾皆白兵事舉同者¶
<pb:KR1d0079_WYG_002-32b>¶
言故止曰斾春秋傳晉人馬還楚惎之以拔斾投衡¶
又曰辛未治兵建而不斾壬申復斾之是也¶
旞染五采全羽為之象夏秋色道車建之周禮縫人衣¶
翣栁之材則璧有孔所以懸其繩翣則為其輕颺而下¶
墜者鄭氏謂畫繒為翣戴以璧垂五采羽于其下恐非¶
䘮大記翣皆戴圭乃自飾翣言與此不同¶
旌旂五采羽為之一日大麾斿車建之田獵天子殺則¶
下大綏諸侯殺則下小綏則其數亦有差等射則服不¶
<pb:KR1d0079_WYG_002-33a>¶
氏以旌居之而待獲¶
爾雅素錦綢杠纁帛縿素陞龍于縿練旒九飾以組維¶
以鏤(此言/文事)緇廣充幅長尋曰旐繼旐曰斾(此言/武事)注旄首¶
曰旌有鈴曰旂錯革鳥曰旟因章曰旃(以上四者别/文武旗杠名)司¶
常掌九旗之物名各有屬以待國事日月為常交龍為¶
旂通帛為旜雜白為物熊虎為旗鳥隼為旟龜蛇為旐¶
全羽為旞析羽為旌及國之大閱賛司馬頒旗物王建¶
大常諸侯建旂孤卿建旜大夫士建物師都建旗州里¶
<pb:KR1d0079_WYG_002-33b>¶
建旟縣鄙建旐道車載旞斿車載旌皆畫其象焉官府¶
各象其事州里各象其名家各象其號凡祭祀各建其¶
旗會同賓客亦如之凡軍事建旌旗及致民置旗弊之¶
甸亦如之凡射共獲旌葢天子諸侯皆素錦韜杠弧䪅¶
旞旄鈴纁帛縿練旒皆同但諸侯有降龍無升龍公建¶
常九斿侯伯七斿子男五斿為等耳旂亦可名常凡此¶
皆因夏制而損益之也孤卿建旜以纁帛韜杠其縿斿¶
亦纁但變旒為崇牙色纁不白耳大夫士建物則以鴻¶
<pb:KR1d0079_WYG_002-34a>¶
脰韜杠崇牙雖白而縿雜矣師都三等采地也州里六¶
鄉也縣鄙六遂也三者自王畿逺近言則盡乎人矣旗¶
旟旐崇牙之斿各隨命數凡此皆因殷制而損益之也¶
曲禮前朱雀後𤣥武左青龍右白虎招摇在上即考工¶
記龍旂九斿以象大火也(蒼龍宿之心其/属有兄尾九星)鳥旟七斿以¶
象鶉火也(朱鳥宿之鳥其/属有星星七星)熊旗六斿以象伐也(伐属白/虎宿與)¶
(參連體/而六星)龜蛇四斿以象宫室也(𤣥武宿與東璧/連體而四星)弧旌枉¶
失以象弧也葢言天子之行象方數耳非論旗次斿數¶
<pb:KR1d0079_WYG_002-34b>¶
也道車文事也建全羽旞而有鈴斿車武事也建析羽¶
旌而無鈴其杠皆建旄所謂羽毛之美傳稱晉人假羽¶
旄于鄭明日斾之詩稱孑孑干旄干旟干旌是也凡此¶
皆因虞制而損益之也博雅云天子杠九仭諸侯七仭¶
大夫五仭士三仭天子十二斿至地諸侯九斿至軫卿¶
大夫七斿至較士三斿至肩按大常使人維之則曳地¶
可知矣楚令尹為王旌以田芊尹無宇㫁之齊欒髙伐¶
虎門公卜使王黒以靈姑鉟率吉請㫁三尺焉而用之¶
<pb:KR1d0079_WYG_002-35a>¶
則綏旗上下長短可知矣然論杠大長非車所能建參¶
之人情不通其九旗以上文為次隨事序而用之故司¶
馬治兵師都載旜以下與此不同云¶
<pb:KR1d0079_WYG_002-36a>¶
¶
<pb:KR1d0079_WYG_002-37a>¶
士冠禮緇纚廣終幅長六尺後世謂之幓頭即今之包¶
紗所以斂髪束于頂上為髻見詩内則居䘮始死則以¶
麻代之括髪哀殺則以麻布為之死則不用士䘮禮髪¶
㑹用組是也亦不同總總以緇繒為之所以韜髻然後¶
笄童子則但以錦束髮曰總角不笄也有縰無總故曰¶
男女未冠笄者止云櫛縰婦人不冠但總笄故其制稍¶
長檀弓云笄長尺總八寸䘮服云總六升長六寸箭筓¶
長尺是也男子䘮則以麻布為之以别不冠故曰免後¶
<pb:KR1d0079_WYG_002-37b>¶
世名幩卑賤不冠執事者所服方言云路頭陌頭也(音/貊)¶
紗繢䰎帶(羌位/反)䰂帶(音/菜)幣(音/績)㡋(於怯/反)幧頭也自闗以西¶
秦晉之郊曰絡頭南楚江湘之間曰帞頭自河以北趙¶
魏之間曰幧頭或謂之□或謂之㡋其遍者謂之䰎帶¶
或謂之䰂帶(䰂亦/結也)覆結謂之幘巾或謂之承露或謂之¶
覆䰂(今結籠/)皆趙魏之間通語也¶
<pb:KR1d0079_WYG_002-38a>¶
¶
<pb:KR1d0079_WYG_002-39a>¶
傳曰人之有元百骸統焉古之制字者知其所以然是¶
故能固其元為完具之完殘其所固為冦賊之㓂加法¶
度焉為冠冕之冠士䘮禮缺項青組纓屬于缺鄭氏曰¶
項讀如有頍者弁之頍緇布冠無笄著頍圍髪際結項¶
中隅為四綴以固冠也項中有&KR1362;亦由固頍為之今未¶
冠笄者著巻幘頍象之所生也按鄭氏此説是矣但缺¶
項謂至項而缺不合兩頭以青組纓連屬之少離去為¶
二組既著則以纓各貫組結于項而已不加縷而乖于¶
<pb:KR1d0079_WYG_002-39b>¶
前也隅為四綴則連冠于缺項者也武本此制¶
<pb:KR1d0079_WYG_002-40a>¶
¶
<pb:KR1d0079_WYG_002-41a>¶
¶
<pb:KR1d0079_WYG_002-42a>¶
母追即變緇布冠去缺項為武而有緌者也鄭司農作¶
牟古母牟通用如敦牟之牟追如追師之追班固云欲¶
從堥敦而度髙乎太山爾雅敦丘如覆敦孔子曰古之¶
王者有務而徇領者矣尚書傳作冒而句領淮南子作¶
鍪而綣領下云豈必褒衣博帶句襟委章甫哉則堥以¶
言山故從土務牟冒鍪一字也如牟而堆起所謂有覆¶
杯之狀是也漢志云長七寸髙四寸制如覆杯前髙廣¶
後卑鋭按古人髻在後當云後髙廣前卑鋭¶
<pb:KR1d0079_WYG_002-42b>¶
章甫爾雅上正章丘之章甫方也平正而四方對牟堆¶
而言舊以為章明丈夫非也甫字亦象形後世以為進¶
賢冠制莊子曰原憲華冠縰履又曰宋鈃尹文聞其風¶
而悦之作為華山之冠以自表注華山上下均平是也¶
委即委武也鄭氏謂秦人曰委齊東曰武是也皃古○¶
象形以委為皃則武髙矣惟䘮冠則條屬故曰厭冠言¶
其低也古者冠布齊則緇之大白冠緇布冠不㽔委武¶
𤣥縞而後蕤則古者日用以白布為冠所謂素冠也齋¶
<pb:KR1d0079_WYG_002-43a>¶
則以陰幽思故緇之所謂緇布冠也然皆缺項結之¶
不緌後世以縞為素冠以繒為𤣥冠加委武于下燕居¶
則但屬于後有事則緌而垂于前始不用缺項矣然上¶
直下横象乾坤之意猶在至周尚文其冠之縫亦如弁¶
王冕旒各隨命數尊者縫多布直不能為故横縫惟䘮¶
冠則無等縫少而仍直始失其制矣孟子云許子奚冠¶
曰冠素則縞冠乃無爵者所常服大夫士又因入朝而¶
𤣥冠云凡冠邊皆有縁¶
<pb:KR1d0079_WYG_002-43b>¶
陳氏曰掌次之皇邸樂師之皇舞皆以鳳凰之羽為之¶
則皇畫羽飾可知矣按古者衣獸皮毛則以鳥皮為冠¶
以獸皮為衣春秋猶有鷸冠逸禮記曰知天文者冠鷸¶
冠後訛為術氏冠其制非盡羽也莊子曰冠圎冠者知¶
天時是也輿服志曰上古穴居而野處衣毛而冒皮後¶
世聖人觀翬翟之文榮華之色乃染帛以效之成以為¶
服見鳥獸有冠角頷胡之制遂作冠冕纓蕤凡十二章¶
至周九章秦滅去禮學郊祀之服皆以袀𤣥袀紺繒也¶
<pb:KR1d0079_WYG_002-44a>¶
¶
<pb:KR1d0079_WYG_002-45a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-45b>¶
收收斂其上而小不同于冠也鄭氏謂所以收斂髪非¶
也葢弁尊于冠非常服者冔從胃省從吁語之舒也冔¶
亦訓人意變而大其上也王制以皇收冔對冕言皆以¶
緇布為之歟弁師王之皮弁㑹五采玉&KR0722;象邸玉笄王¶
之弁絰弁而加環絰司服凡兵事韋弁服眡朝則皮弁¶
服凡甸冠弁服凡㓙事服弁服凡弔事弁絰服葢周兼¶
二代之制以去毛之皮為之曰韋弁染其色黄赤如雀¶
曰爵弁書作雀弁其次蒼艾色曰綦弁詩作騏弁又其¶
<pb:KR1d0079_WYG_002-46a>¶
次以有毛白鹿皮為之曰皮弁鄭氏曰㑹縫中也&KR0722;結¶
也説文&KR0722;弁飾行行冒玉也冒如冒地而出之冒凡弁¶
上合皮為直縫天子十二皮則十二縫每縫貫結五采¶
玉十二以為飾謂之&KR0722;上公以下各以其等為之其&KR0722;¶
如旒數冕則逺而垂前後弁則近而飾于上也詩所謂¶
㑹弁如星是也註見冕邸抵也其下横縫則以象齒為¶
條而飾之惟韋弁與皮弁同春秋傳楚子玉自為瓊弁¶
玉纓是也皮弁無玉飾差小加環絰曰弁絰夏收之變¶
<pb:KR1d0079_WYG_002-46b>¶
也不收其上曰冠弁殷&KR1168;之變也一曰皮冠孟子招虞¶
人以皮冠春秋衛獻公射鴻于囿二子從之不釋皮冠¶
而與之言是也䘮則各依升數布為之曰服弁始用布¶
為之惟弁絰去絰不去絰亦名皮弁小記云諸侯弔必¶
皮弁錫衰言有絰者也特牲曰皮弁素服而祭素服以¶
送終也士冠禮郊特牲三王共皮弁素積皆指無絰者¶
也¶
<pb:KR1d0079_WYG_002-47a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-47b>¶
　¶
説文冕大夫以上冠也從同免聲黄帝初作冕徐云後¶
仰前俯主于恭也按冕即總也冒冕故曰冕非取俛也¶
弁師掌王之五冕皆𤣥冕采裹延紐五采繅十有二就¶
皆五采玉有十二玉笄朱紞諸侯(當為/公)之繅斿九就琘¶
玉三采其餘如王之事繅斿皆就玉瑱玉笄又云諸侯¶
孤卿大夫之冕韋弁皮弁弁絰各以其等為之註曰冕¶
服有六而言五冕者葢大䘮之冕無旒不聨數也延冕¶
也覆在上是以名焉紐小鼻在武上笄所貫也今時冠¶
<pb:KR1d0079_WYG_002-48a>¶
巻當簪者廣袤以冠縱其舊象與繅雜文之名也合五¶
采絲為之繩垂于延之前後各十二所謂邃延也就成¶
也繩每一匝而貫五采玉十二斿則十二玉也每就間¶
葢一寸朱紘以朱組為紘也紘一條屬兩端于武繅不¶
言皆有不皆者此為衮衣之冕十二斿則用玉二百八¶
十八鷩衣之冕繅九斿用玉二百一十六毳衣之冕七¶
斿用玉百六十八希衣之冕五斿用玉百二十𤣥衣之¶
冕三斿用玉七十二侯當為公字之誤也三采朱白蒼¶
<pb:KR1d0079_WYG_002-48b>¶
也其餘謂延紐皆𤣥覆朱袤與王同也出此則異繅斿¶
皆就皆三采也每繅九成則九旒也公之冕用玉百六¶
十二侯伯繅七就用玉九十八子男繅五就用玉五十¶
繅玉皆三采孤繅四就用玉三十二三命之卿繅三就¶
用玉十八再命之大夫繅再成用玉八繅玉皆朱緑韋¶
弁皮弁則侯伯&KR0722;飾也子男&KR0722;飾五玉亦三采孤則&KR0722;¶
飾四三命之卿&KR0722;飾三再命之大夫&KR0722;飾二玉亦二采¶
按郊特牲載冕璪十有二旈則天數也則天子前後無¶
<pb:KR1d0079_WYG_002-49a>¶
二十四旒之理禮器云天子之冕朱緑藻十有二旒諸¶
侯九上大夫也下大夫五士三則自古旒制至三而止¶
無二旒者弁合二皮二縫决不可成則弁制亦至三而¶
止但殷&KR1168;合皮六片為之則古制無等差可知矣經言¶
各以其等為之亦槩言葢以三十升麻布上𤣥下朱裹¶
冕板以采絲合為繩貫玉為旒水流趨下旗冕之垂者¶
如之故曰旒取其文曰藻或作繅以絲為之也或作璪¶
以玉貫之也謂之繁露言其形也合而成條曰就結而¶
<pb:KR1d0079_WYG_002-49b>¶
分斷曰就就猶成也采色一成謂之就是也天子以五¶
采繅貫青赤黄白黒玉十二每玉相去一寸旒長尺二¶
寸前後各六諸侯繅琘玉皆朱白蒼葢朱兼赤黄蒼兼¶
青黒上公九玉九旒長九寸前五後四侯伯七玉七旒¶
長七寸前四後三子男三玉三旒長三寸前二後一天¶
子之公卿大夫士視五等諸侯各下其君一等在外卿¶
大夫其玉各依命數然一命再命者皆旒三長三寸但¶
玉則或一或二耳其弁縫玉同此惟士無冕而有弁其¶
<pb:KR1d0079_WYG_002-50a>¶
制亦合三片皮為之但無玉&KR0722;耳¶
　　紘纓色説¶
記言籍田天子冕而朱紘諸侯冕而青紘以管仲朱紘¶
為濫士冠禮皮弁爵弁笄緇組紘纁邊玉藻云𤣥冠朱¶
組纓天子之冠也緇布冠繢縷諸侯之冠也𤣥冠丹組¶
纓諸侯之齋冠也𤣥冠綦組纓士之齋冠也互考之則¶
天子纓紘皆朱諸侯纓紘皆丹大夫纓紘皆緇士纓紘¶
皆綦其織之兩邊綦者緇邊緇者纁邊丹者朱邊朱者¶
<pb:KR1d0079_WYG_002-50b>¶
𤣥邊歟其青素黄赤上下通用也爾雅一染謂之縓再¶
染謂之頳五染謂之纁青謂之葱黒謂之黝斧謂之黼¶
考工記鍾氏染羽以朱湛丹秫三月而熾之淳而漬之¶
三入為纁五入為緅七入為緇一染為縓赤黄色也又¶
名韎以一命緼韍故曰士爵韋雀色黄而㣲赤非謂頭¶
也馬赤黄曰騂齊則爵鞞戎則韎韐又曰士佩瓀玟而¶
緼組綬再染為赬大赤也詩魴魚赬尾再命赤¶
韍是也又名絳又名蒨三染為纁黄朱色所謂丹也又¶
<pb:KR1d0079_WYG_002-51a>¶
彤也詩朱芾斯皇諸侯黄朱芾是也然與頳相亂故大¶
夫𤣥頳即𤣥纁鄭氏曰四入為朱謂得宜則鮮明詩我¶
朱孔揚毛氏曰深纁也天子純朱芾是也若入而過度¶
則㣲黒為紺矣先儒謂入赤汁則為朱入黒汁則為紺¶
更以此紺入黒則為緅按孔子不以紺緅飾即管仲之¶
丹朱黼領猶言紫之奪朱也淮南子曰染紺以湼則黒¶
于湼湼即黒汁也孔氏謂一入曰緅則紺尚染以赤汁¶
而緅始染黒汁矣説文謂紺深青揚赤色非緅一入赤¶
<pb:KR1d0079_WYG_002-51b>¶
多黒少再入黒汁則為𤣥鄭氏謂六入是也黒多赤少¶
如燕故燕謂之𤣥鳥蟻謂之𤣥駒七入為緇則純黒矣¶
然與𤣥相亂故緇衣名𤣥端考工記東方謂之青南方¶
謂之赤西方謂之白北方謂之黒天謂之𤣥地謂之黄¶
青與白相次也赤與黒相次也𤣥與黄相次也青與赤¶
謂之文赤與白謂之章白與黒謂之黼黒與青謂之黻¶
五采備謂之繡爾雅青謂之葱東方正色如葱也黒謂¶
之黝北方正色暗也青白相次則為碧深縹色赤黒相¶
<pb:KR1d0079_WYG_002-52a>¶
次則為皂深緅色𤣥黄相次則為鶡鳥之黄黒為鶡是¶
也青赤之文即紫色與紺亂赤白之章紅也淺絳色白¶
黒之黼蒼艾色綦也馬淺黒為駰所謂隂白也黒青之¶
黻蒼也深青色馬青驪曰駽淺則為黲五采備為繡即¶
繢也惟天𤣥色尊與地配而四方之色不能雜又白黄¶
為緗青黄為緑不言云¶
<pb:KR1d0079_WYG_002-53a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-53b>¶
大裘而冕無繁露書稱康王麻冕黻裳卿士邦君麻冕¶
蟻裳太保太史太宗皆麻冕彤裳孔子曰今也純儉則¶
不以麻為之惟郊用麻云王會篇天子南面立絻無繁¶
露朝服八十物搢&KR1256;唐叔荀叔周公在左太公望在右¶
皆絻亦無繁露朝服七十物搢笏旁天子而立于堂上¶
堂下之右唐公虞公南面立焉堂下之左殷公夏公焉¶
皆南面絻露朝服五十物皆搢笏則為壇朝亦無繁露¶
矣豈以祭天地山川而仍其服歟¶
<pb:KR1d0079_WYG_002-54a>¶
　¶
　¶
　¶
　¶
　¶
　¶
　¶
　¶
<pb:KR1d0079_WYG_002-54b>¶
　¶
國語王后親織𤣥紞齊詩充耳以素以青以黄則純之¶
色亦同前説矣天子諸侯皆玉瑱詩充耳琇瑩即琘玉¶
類也大夫以下以瓊謂石也䘮則以角楚語靈王虐白¶
公子張驟諫王病之曰子復語不穀雖不能用吾憖置¶
之于耳對曰賴君之用也故言不然巴浦之犀犛兕象¶
其可盡乎其又以規為瑱也則又用角犀象矣¶
　¶
　三禮圖卷二¶
